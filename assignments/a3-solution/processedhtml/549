



tisdag 21 februari 2017Logga inProvaNYHETERSPORTNÖJETVKULTURLEDARESENASTE NYTTPLUSMEROMHANS ROSLINGHans Rosling är dödNYHETERtis 07 feb 2017För ett år sedan fick den världsberömde professorn Hans Rosling diagnosen cancer i bukspottkörteln.Tidigt på tisdagsmorgonen avled han i sömnen med sin familj vid sin sida.– Han var orädd, innovativ och hade rak kompass, säger vännen och kollegan Hans Wigzell, tidigare rektor på Karolinska institutet.1/11Professorn Hans Rosling är död. Nyheten om hans bortgång offentliggjordes i ett pressmeddelande från hans stiftelse Gapminder.”Lämnar stort tomrum efter sig”I ett mejl till TT beskriver Hans Roslings familj hans sista tid i livet."Tidig tisdag morgon den 7 februari 2017 avled Hans Rosling vid 68 års ålder. Hans har i sitt liv berört många människor och han kommer lämna ett stort tomrum efter sig. För ett år sedan diagnostiserades han med bukspottkörtelcancer och har tack vare behandling fått ett fint sista år i livet.””För några dagar sedan försämrade hans tillstånd plötsligt och han avled i sömnen med sin familj vid sin sida. Hans sörjs närmast av sin hustru Agneta Rosling och barnen Anna, Ola och Magnus med familjer samt sin bror Mats Rosling med familj. Vi i familjen ber om fortsatt visad hänsyn i denna tunga stund och eventuella frågor hänvisas därför till Karolinska institutets pressavdelning", står det i mejlet.”Försökte beskriva hur världen utvecklas”Rosling var professor i internationell hälsa vid Karolinska institutet och ägnade sin yrkesverksamhet åt globala hälsoproblem.Vännen och kollegan Hans Wigzell har känt Hans Rosling sedan 1995. De talades vid senast förra onsdagen.– Han var en person som försökte beskriva hur världen utvecklas genom att hitta fakta som var sann. Stiftelsen Gapminder som han grundade har just syftet att verka för god global utveckling genom att göra statistik lättare att använda och förstå.– En av hans största insatser var att han gjorde statistik tillgänglig och lättfattlig för allmänheten, säger Hans Wigzell.Vän med Bill och Melinda GatesDärför var han populär inte minst bland journalister. Han intervjuades flitigt i svensk press och gjorde även program för brittiska BBC. Han var ett erkänt namn i internationella biståndskretsar och var personlig vän med Bill och Melinda Gates.– Melinda Gates besökte honom i Sverige under hans sjukdomstid förra året, säger Wigzell.Hans Rosling var utbildad läkare och var med och grundande den svenska avdelningen av Läkare utan gränser. Det var under tiden på fältet för organisationens räkning i Mocambique som han började intressera sig för vad ländernas politiska system och ekonomin betydde för utvecklingen, enligt Wigzell.”Rolig, innovativ, orädd”Som person var Hans Rosling rolig. En gång klädde han ut sig till croupier på ett möte för världsledarna och försökte förklara läget i världen med hjälp av en roulettbord, berättar Hans Wigzell.– Han var orädd. Det var ett flertal exempel på situationer där han ingrepp trots att det var farligt för honom. Han var extremt levande, innovativ och hade en rak kompass, säger Hans Wigzell.Katrin Kisswani, ordförande för Läkare utan gränser i Sverige, säger att saknade efter Hans Rosling är stor.– Hans Rosling betydde jättemycket för Läkare utan gränser, säger hon Hans Rosling var en av initiativtagarna till ett första möte för Läkare utan gränser 1992. Till följd av det mötet startades organisationen även i Sverige ett år senare.– Han var en mycket aktiv och engagerad medlem, inte bara i Sverige utan internationellt. Han följde vårt arbete och kommenterade med mycket positiv respons. Men han ifrågasatte också, vilket verkligen har bidragit till stor utveckling. Han var en källa till kunskap, säger Katrin Kisswani.Hans Rosling blev 68 år gammal.Tyck till om sajten!KENAN HABULALEXANDRA CARLSSON TENITSKAJASTAFFAN DICKSON7 februari 201716:04ÄMNENHans RoslingGapminderRELATERATHans Rosling lämnar oss när vi behöver honom som mestGod morgon! Det här hände medan du sovHär är hustruns insamling till barn – i Hans Roslings namnTrump är inte välkommen i StorbritannienFlygvärdinnan lämnade lapp på flygets toalett – blev ung tjejs räddning Till toppen






